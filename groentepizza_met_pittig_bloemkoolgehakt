Als je deze groentepizza met pittig ‘gehakt’ hebt geproefd, wil je nooit meer pizza met vlees. 
Het pittige gehakt is gemaakt van bloemkool en echt héérlijk.

ingrediënten
180 grof griesmeel + extra voor bestuiven
extra vergine olijfolie, voor invetten en bestrijken
250 g zelfrijzend bakmeel
250 ml Griekse yoghurt
150 g verse ricotta
250 g bloemkoolroosjes
100 g gegrilde paprika’s (pot), uitgelekt
3 el pijnboompitten
1 tl knoflookpoeder
1 tl uienpoeder
1 tl gemalen piment
1 tl gerookt paprikapoeder (pimentón)
4 el gezeefde tomaten (passata)
4 el barbecuesaus (kant-en-klaar)
150 grof geraspte mozzarella
½ witte ui in dunne reepjes
200 g troskerstomaatjes
1 tl gedroogde munt
1 tl chilivlokken + wat extra

instructies
Verwarm de oven voor op 200°Beleg een bakplaat met bakpapier en bestuif hem licht met griesmeel. 
Doe voor het deeg de griesmeel, het zelfrijzend bakmeel, de yoghurt en ricotta met 1 tl zeezoutvlokken in de 
keukenmachine en mix tot een deegbal. Breng over op een licht met griesmeel bestoven werkvlak en rol uit tot een dunne, 
ovale deeglap van 30-35 cm lang. Leg op de geprepareerde bakplaat, bestrijk met olie en prik er gaatjes in met een vork.
Bak goudbruin in ± 10 min.
Hak intussen de bloemkoolroosjes met de paprika, pijnboompitten, specerijen en olie tot ‘gehakt’ in een keukenmachine. 
Breng goed op smaak met zout. Meng in een kom de gezeefde tomaten met de barbecuesaus. Bestrijk de pizzabodem met de 
tomatensaus. Verdeel er de helft van de mozzarella over, strooi hierop het ‘bloemkoolgehakt’, de ui, tomaatjes en de rest 
van de mozzarella. Bestrooi met gedroogde munt en chilivlokken en bak nog ± 18 min. tot de mozzarella kleurt. Besprenkel 
met nog wat olie en geef er extra chilivlokken bij.
