Wij geven het toe: ook wij hebben ’s zomers niet áltijd zin om uren in de keuken te staan. Met deze speltpizza margeritha 
hoeft dat ook niet. Dit heerlijke gerecht staat namelijk binnen 25 min. op tafel. Tip: bak kruidige kikkererwten tot ze 
knapperig zijn en geef je pizza zo iets bijzonders.

ingrediënten
3 el olijfolie extra vergine
400 g kikkererwten uit blik, afgespoeld en uitgelekt
1 tl uienpoeder of -vlokken
1 tl venkelzaad kort geroosterd en gekneusd
1 tl mosterdzaad bruin
2 tl gerookt paprikapoeder pimentón*
2 tl chilivlokken
1 speltpizzabodem*
80 ml tomatensaus pot
125 g buffelmozzarella in stukjes gescheurd
2 takjes basilicum alleen de blaadjes

instructies
Verhit de olie in een grote koekenpan op hoog vuur. 
Bak de kikkererwten met de specerijen en een flinke snuf zout al omscheppend ± 5 min. of tot ze goudbruin en knapperig zijn. 
Schep op een bord en houd warm. Verwarm de oven voor op 220°C. Leg de pizzabodem op een met bakpapier beklede bakplaat en 
bestrijk hem met de tomatensaus. Bestrooi met zout en peper en verdeel de mozzarella erover. Bak de bodem ± 10 min. tot hij 
krokant is en de mozzarella smelt. Neem de pizza uit de oven en verdeel de gebakken kikkererwten en de basilicum erover. 
Snijd in punten en serveer. Lekker met een groene salade.
