Recept 3

Deze gegrilde pizza met courgette en geitenkaas is lekker knapperig. Met groenten als ‘vleesvervanger’ is deze pizza 
helemaal compleet! En no fuss, want deze pizza staat binnen 20 minuten op tafel.

ingrediënten
1 groot platbrood, bijv. lavash of Libanees flatbread, te koop bij Turkse of Marokkaanse winkels*
400 g kikkererwten uit blik, afgespoeld en uitgelekt
4 tenen knoflook geraspt
8 el extra vergine olijfolie
200 g jonge zachte geitenkaas (of ricotta)
2 kleine courgettes in lange, dunne reepjes geschaafd
1 bosje oregano bovenste toefjes heel gelaten, de rest fijngesneden
rasp en sap van ½ (bio)citroen
50 g Ligurische ontpitte olijven
200 g buffelmozzarella in stukjes gescheurd

instructies
Snijd het brood zo nodig bij, zodat het op de bakplaat past. Rooster het brood in de oven in ± 1-2 min. lichtbruin. 
Keer het brood, verdeel de kikkererwten erover en prak ze met een vork. Meng in een kom de knoflook met 4 el olijfolie 
en besprenkel de geprakte kikkererwten ermee. Gril nog ± 2 min. tot de aroma’s vrijkomen.
Roer de geitenkaas los in een kom. Verdeel over het kikkererwtenmengsel en strijk uit met de bolle kant van een lepel.
Schep in een kom de courgetterepen om met 1 el olijfolie, de fijngesneden oregano, het citroenrasp en de olijven. 
Verdeel de courgetterepen en olijven over de pizzabodem en bestrooi met de oregano. Verdeel de stukjes mozzarella 
erover en gril nog ± 5 min. tot de mozzarella is gesmolten. Klop het citroensap met de resterende 3 el olijfolie tot 
een vinaigrette en besprenkel de pizza vlak voor serveren met de dressing.
